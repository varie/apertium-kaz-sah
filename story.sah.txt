1	АЙААЛ ХАННАНЫЙ?
2	Туйаара уонна Айаал садка бааллар. Күн-дьыл бүгүн үчүгэй, олус сылаас. Ол гынан баран бэҕэһээ ынырык тымныы этэ! Ол кэмҥэ сатаан таһырдьа онньообот этилэр. Туйаралаах Айаал оонньуулларын сөбүлүүллэр, улахан дьиэ утары баар садка куруук бииргэ онньооччулар.
3	Айаал алта саастаах кыра уол. Кыыс уол балта, кини биэс саастаах. Айаал кыра ыт оҕолоох, кини эмиэ билигин садка баар. Ыт оҕото оҕолору кытта оонньуурун сөбүлүүр. Билигин кини олус дьоллоох.
4	Оттон Туйаара ыттаах дуу? Суох, Туйаара ыта суох, Туйаара куоскалаах. Ол гынан баран куоска дьиэ иһигэр баар, кини утуйа сытар.
5	Ийэлэрэ куосканы кытары дьиэ иһигэр баар, түннүгүнэн Айааллаах Туйаара онньуулларын көрөр. Айаал Туйаараттан саһан түргэнник улахан мас диэки сүүрэр. Билэҕит дуо тоҕо? Туйаара харахтарын илиилэринэн саптан олорор. Кини тугу да көрбөт, кини бириэмэни ааҕар. Тоҕо инньэ гынар? Оттон Айаал мас аттыгар тугу гынар?
6	Ити оонньуу. Туйаара ааҕан бүтэн баран тула көрөр. Айаалы көрдьүүр: ханна бардай? Көрбүккүт даа кинини?
7	Туйаара Айаал ханна баарын билбэт. Ыт оҕотуттан ыйытар: "Айаалы көрбүтүн дуо?" Ыт буоллаҕына биллэн турар сатаан саҥарбат! Ол иһин Туйаара ыйытыытыгар эппиэт ылбат. Дьон ыты кытта кэпсэттэхтэринэ хаһан даҕаны эппиэт ылбаттар!
8	Туйаара түннүгүнэн ийэтин көрөр, ийэтэ мичээрдиир. Туйаара ийэтэ Айаал ханна барбытын көрбүтэ буолуо дии саныыр: "Кини ханна баарын эт!" - диир ийэтигэр. "Суох, Туйаара, этэр кыаҕым суох!" - диэн эппиэттиир. Ханна баарын билэрэ буолуо да этиэн баҕарбат.
9	Туйаара бытааннык сад устун хаамар. Өссө даҕаны Айаалы була сатыыр. Остуол уонна олоппос аннын көрөр да Айаал ханна да суох. Барытын көрөр да сатаан кинини булбат.
10	Онтон тыаһы истэр, хантан эрэ улахан мас кэниттэн иһиллэр. Айаал буолаарай? Тыас хатыланар! Туйаара болҕомтолоохтук иһиллиир. Көтөр да кыыл да буолбатах. Ону номнуо үчүгэйдик истэр. Айаал буолуохтаах!
11	Ол кэниттэн кыра илиини көрөр, чугаһаан баран төбөтүн көрөр! Күлэр уонна: "Мин эйиигин буллум" - диир! Иккиэн дьоллохтор уонна дьиэ иһигэр бараллар, тугу эмэт сиир уонна уу иһэр кэм кэлбит.